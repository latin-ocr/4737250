—71-

Porro Tacitus virorum quorundam insignium, quorum
mortem rettulit, vitam paucis persequitur. Digni ducuntur
eiusmodi elogiis Titus Vinius et Piso (1 48), Galba (l 49),
Otho (ΙΙ 50), Fabius Valens (ill 62), Sabinus Flavius (ill 75),
Vitellius (lii 86). Quae elogia ita fere sunt instituta, ut
origine commemorata, ut quisque plurimum valuit aut minime
in narratione versatus est, ita vita eius et res in primis
notatu dignae diligentissime describantur. Dixerit fortasse
aliquis profectos esse hos excursus ab eadem illa consue-
tudine, quam ab annalium scriptorum traditam Livius tenuit.
Prima quidem specie haec maxime placent, praesertim cum
Tacitus, id quod Livius solitus est, non modo quot quisque
annos sive vitae expleverit (Piso, Titus Vinius, Galba, Otho,
Vitellius), sive in re publica versatus sit (Sabinus Flavius)
adnotet sed diversa quoque vitae tempora distinguat. Tamen
id maxime inter elogia Liviana ad Taciti excursus interest,
quod ille quanti vita viri peracta aestimanda sit docere satis
habet, hic de natura ingenio moribus'viri quid existimandum
sit modo breviter modo copiose ostendit. Argumento igitur
minus quam ioco quo de viris his docetur elogia a morum
descriptionibus Taciti differunt. Quid igitur? Nempe verisi-
millimum est T acitum inseruisse ea more institutoque
Saliustii, quippe quem in historiis de virorum insignium
mortuorum vita vitiis virtutibus quamvis rarius, tamen similem
in modum disseruisse ex Senecae verbis et historiarum
reliquiis effecerimus (supra pag. 16).

lam postquam in describendis hominum moribus Sallustii
historias Tacitum respexisse vidimus, ad easdem in narrandis
quoque rebus eum sese applicuisse licet exspectare. Atque
primum quidem Sallustius, quod quidem ex fragmentis
possit colligi, quae quoque anno gesta sunt, ea exordine
narravit neque quaestiones movere aut sententiam suam
proferre solitus est. Eadem ratione Tacitus utitur, nisi
quod duobus locis res inter se cohaerentes non in singulos
libros distribuit, sed sub uno conspectu ponit: neque tamen
sine gravi causa solitas leges neglexit; nam et 1 51, ubi
causas initiaque motus Vitelliani, et IV 12, ubi primordia

