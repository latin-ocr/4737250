-17.,.

supra disputavimus descriptiones ad Posidonii auctoritatem
revocaverimus, neque ab his elogia nisi loco quo sunt addita
diversa sint, hac in re ad eiusdem scriptoris exemplum
Sallustium se conformasse non falso opinabimur. Ad hanc
sententiam confirmandam nonnihil valent historiae Pompei
Trogi, quem in hominurn moribus designandis eiusdem Posi-
donii vestigia pressisse diximus. Pompeium autem insignium
virorum mortem ita prosecutum esse, ut primum quos quisque
annos expleverat annotaret, deinde de moribus et factis
notatu dignis iudicaret, id apparet ex Iustini epitoma, In qua
Epaminondae (VI, VIIII), Philippi (IX, VIII l), Alexandri
Magni (XII, XVII), Pyrri (XXV, V2) elogia sunt servata,
quae quin Posidonii more sint instituta nemo dubitabit.
Neque aliud iudicandum est de paucis excursibus, quibus
Pompeius terrarum vel locorum insignium, ut Carthaginis
(ep. XVIII, VIll) et Macedoniae (XXXIII, 11 6), fine narrato,
historiam earum breviter comprehendit. Atque ne hos quidem
a Sallustii historiis tuisse alienos infra videbimus (pag. 90).

2.De ea qua rei publicae Romanae condicio
exponitur digressione.

Haec si recte diximus, iam ad eas quae in ipsa narratione
et expositione occurrunt digressiones pergamus. Exordiamur
autem a Cat. 36, 4 sq„ ubi Sallustius de summo periculo
coniuratione Catilinae rei publicae parato disserit. Sicuti
enim aliquotiens mores et naturam hominum describit, ita
prima huius excursus parte populus et imperium Romanum
quanto fuerint in discrimine docet, cum non solum coniurati
sed universa plebs, semper rerum evertendarum cupida,
Romae multis aliis de causis seditiosa, rei publicae perniciem
molita sit. Describit igitur Sallustius miseram rei publicae
Romanae condicionem. Quod cuius exemplo fecerit si placet
inquiramus.

Nec defuerunt qui Thucydidis vestigia eum pressisse
suspicarentur, in eis Ε. Mollmann‚ qui scribit l. c. pag. 3 haec:
„Quo in numero in primis referenda est egregia illa de-
scriptio civilium dissensionum Graecarum (Thuc. lll 81—84),

Theissen. 2

