-70—

tium in Iugurtha similem causam reddentem hanc (95): Sed
quomam nos tanti viri res admonuit, idoneum visum est de
natura cultuque eius paucis dicere. Quare praemissis illis
verbis certam imitationis notam prae se ferentibus nixus non
temere conicias Tacitum aemulatum esse Sallustium, quippe
quem et in Catilina et in Iugurtha et in historiis simili modo
virorum insignium vitam et mores adumbrasse viderimus.
Confirmatur haec suspicio eo loco, quo (ll 5, 1—6) Vespa-
sianus et Mucianus, duces ut bellandi virtute egregii ita
ingenio et moribus dispares inter se componuntur, ita quidem
ut imago Vespasiani expressa Muciano praeponatur. Eodem
enim modo Sallustium in historiis (l 116—118) Sertorii na-
turam ingenium artem bellicam cum Metello composuisse
constat (supra pag. 8). Hoc maximi est momenti. Nam
cum Tacitus illa quae Catonis et Caesaris comparationi
adhibita est ratione neglecta eam, quae historiis inserta est
comparatio, imitari voluerit ¹), conicias necesse est in histori-
arum morum descriptionibus instituendis Tacitum non tam Ca-
tilinam et Iugurtham quam historias 2) Sallustianas respexisse.

¹) Animadvertas velim, quantopere verba quibus Vespasiani et
Muciani comparatio concluditur haec: egregium principatus tempera-
mentum, si demptis utriusque vitiis solae virtutes miscerentur (monuit
de hoc loc F. Leo: Tacitus, or. Goett. a. 1896 pag. 5) concinant cum
iis, quibus Posidonius Fabii et Marcelli σύγκρισιν absolvit (plut. Fab.
Max, c, 19, l7): κιρναμένην δὲ τὴν Φαβίου βεβαιότητα καὶ ἀσφάλειαν τῇ
ᾸΙαρκὲλλου συνηθείᾳ σωτήριον γενέσθαι τοῖς (Ρωμαίοις. HOC maximi est
momenti. Nam cum Sallustium comparationes suas Posidonii exemplo
instituisse effecerimus (pag. 16), quid veri similius quam ex Sallustio
imitatione illum locum expressum esse.

²) Cui coniecturae egregie concinere puto, quod Tacitus histori-
arum prooemium ex Sallustii historiis imitatione expressit. Hic enim
incipiens ita: Res populi Romani M. Lepido Q. catulo consulibus ac
deinde militIae et domi gestas composui (fr. 1) . . . cum priores scrip-
tores aut paucis omnia absolvissent (fr. 4) aut in deterius com-
posuissent (fr. 5), se tamen diversam partem in civilibus armis non
movisse a vero affirmat. Conferas velim Tacitum, qui exorsus ab his
verbis: Im'tium mim· open's Servius Galba lterum Titus Vinius consules
erunt cum post pugnam Actiacam scriptores ab ea quam liberae
rei publicae ingenia prae se tulerint veritate ac libertate longe deer-
rassent, se tamen neque amore et stne studio narraturum esse asseverat.

