—44—

ingenia et belli fortunam, quae plurimum in bello valeant,
invictos praestitura fuisse Romanos affirmet. Quod ut com-
probet, praestitisse Alexandro non unum sed ornnes illius
aetatis consules et dictatores, deinde belli fortunam magis
Romanis favisse quam Alexandro, denique copiarum et
auxiliorum multitudine prorsus Romanos eum superavisse
disertissime exponit. Concludit haec verbis caelesti quodam
instinctu mentis prolatis, quibus vaticinantis in modum Ro-
manos, quamvis insidiae et sagittae iis timendae sint, aperta
acie semper, dummodo civilibus bellis abstineant, canit fore
invictos.

Livius tanto studio Romanos praedicans, qui cum ne
id quidem certum sit in quos invehatur scriptores, utrum
quae praebet ipse composuerit an apud alios invenerit diju-
dicari nequit; verum cum non primus Livius tam longe ad
Romanos defendendos a re declinaverit, sed annalium scrip-
tores si non veteres at certe recentiores, quos in rebus
narrandis Romanis favisse constat, evagandi licentia usi sint,
non falso opinabimur iam apud hos similes excursus ex-
stitisse, praesertim cum Livius ipse verbis (1Χ 16, 13):
victoremque cursu omnium aetatis suae fuisse ferunt, et seu
virium vi seu exercimtione multa c1'bi vinr'que eundem capa—
cissimum auctores suos iam de Papirii virtute praedi-
casse indicet.

Longe alio referenda sunt quae de M. Porcio Catone
censuram petente 1. ΧΧΧΙΧ 40, 4-12 leguntur. Cuius viri
Livius adeo non facta quaedam exhibet, quibus⁴ ad mundus
illud suscipiendum idoneum eum fuisse probetur, ut morum
descriptionem ad res narratas nihil pertinentem interponat.
Copiose enim quid sentiat de hoc viro expromit; comperi-
mus primum‚ quanta fuerit animi et ingenii vi, parsimonia
et patientia laborum, deinde qua non solum rerum urbana—
rum et rusticarum peritia praestiterit sed etiam scientia iuris
et belli, denique quid et orationibus et scriptis viros nobiles
in primis insectando perfecerit. Cuius laudationis quae
causam dederint si quaeris, equidem pro certo affirmaverim,
sicut Thucydidem (l 138) admiratione Themistoclis ut ingenii

