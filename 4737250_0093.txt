-35-

pro certo posuit in dubium vocans num sit veri similius
quaerat sua libidine et saevitia Tiberium commotum esse;
neque vero id satis habet, sed duas alias causas ab aliis
allatas proponit. Quo facto quaenam vera protectionis causa
existimanda sit non decernens ad rem revertitur. Ingeniose
autem fugit eiusmodi quaestionem l 5 eo, quod populi voces
sic consequitur: et quidam scelus uxoris suspectabant. quippe
rumor incesserat, paucos ante menses Augustam . . .

Longe alio spectant l. IV c. 10—11, ubi Drusi nece relata
a proposito digreditur, ut rumorem quendam de illo facinore
suis temporibus nondum exstinctum non explicet solum sed
etiam diligentissime refellat. Cui rei qua de causa adeo
enixe operam dederit, Tacitus ipse monet verbis quibus ex-
positionem concludit his: Mihi tradendi arguendique rumoris
causa fuit, ut claro sub exemplo falsas auditiones depellerem
peteremque ab iis, qaorum in manus cara nostra venerit, ne
divulgata atque incredibilia avide accepta veris neque in
miraculum corraptIs antehaberent. Eo igitur consilio Tacitum
haec subiecisse intellegitur, ut accuratam et diligentem ex-
quirendi rationem commendet. Quis est cui haec res non me-
moriam afterat Thucydidis, qui l. Vl 54 sq. 1) verbis praemissis
his: ἢν ἐγὼ ἐπὶ πλέον διηγησάμενος ἀποφανῶ οὔτε τοὺς ἄλλους
οὔτε αὐτοὺς Ἀθηναίους περὶ τῶν σφετέρων τυράννων οὐδὲ περὶ
τοῦ γενομένου ἀκριβὲς οὐδὲν λέγοντας . . . clarissimam illam
digressionem interponit, qua falsam quae tunc vulgo terebatur
opinionem ut redarguat enititur. Aperte enim, quamvis non
profiteatur, nihil agit nisi ut opinione illa refutata studium
et sagacitatem a se ipso rebus cognoscendis et indagandis
adhibitam illustret et narrationi omni fidem conciliet.

De rerum statu et indole temporum Tacitus numquam
excursu a proposito facto sed Thucydidis annaliumque
scriptorum instituto et exemplo ipsa narratione docet. Fit
ut ad populi voces refugiat, veluti Xlll 6 periculo a Parthis
imminente rei publicae Romanae condicionem eo ostendit,
quod urbanos in contrarias partes de ea facit disputantes.

 

¹) cf. Ed. Meyer, Forschungen ΙΙ, pag. 383 adn. 1.

