—73-

pertinent excursibus collegimus quatenus in eas quae in
expositione ipsa occurrunt digressiones conveniat videamus,

Ac primum quidem frequentes in historiis inveniri ex-
positiones altius repetitas non est cur miremur. Scilicet
ad Augusti tempora aliquotiens redeat Tacitus necesse est,
ut res narratas illustret et perspicuas reddat (153,11124,
11 1-4). Accedunt duo loci, quibus Augusti aetatis memoria
repetita res quasdam tunc factas sub prioribus imperatoribus
non evenisse commemorat, dico 189, 6 et 116. Quibus
adnumerare licet11158, ubi, postquam auctore Sisenna tratrem
ab equite necatum praemiumque ab eo petitum esse narravit,
inreverentiae huic inauditae acriorem apud maiores scelerum
conscientiam componit. Differt aliquantum si non argumento
at certe forma ille excursus, quo imperatoris Vitellii fortunam
monet adhuc esse inauditam, ita tamen ut populi voces se
persequi simulet (11168). Vitellii enim maesta cum familia
de Palatio et principatu descendentis casum eos qui circum-
stant inducit commiserantes dicens: Nec quisquam adeo
rernm humanarum immemor, quem non commoveret illa facies,
Romanum principem et generis humani paulo ante dominum,
relicta fortunae sede per populum, per urbem exire de imperio.
Nihil tale viderant, nihil audierant. Quae deinde de priorum
imperatorum vitae imperiique tine adduntur quamquam ipsius
scriptoris verbis narrantur, tamen a populo tum dicta sentiuntur
et intelleguntur. ¹Hic igitur prima deprehendimus vestigia
illius artis sic exponendi quasi agantur res non quasi nar-
rentur, quam artem notum est Tacitum in annalibus egregie
excoluisse.

Maioris autem ad quaestionem absolvendam momenti
sunt quae exstant 11 38, de quibus ut adnotationi illi annexis
iarn mentionem inchoavi. Postquam enim de magna qua et
milites et duces tum fuerint potentiae cupidine, ut scriptores
illos refelleret, monuit, dominandi hanc cupiditatem in re
publica Romana nascentem et crescentem ostendit. Quis est
cui haec res non atterat memoriam Sallustii, qui et in Cati-
lina depravatos rei publicae mores et in Iugurtha certamina
civilia ex quibus initiis profecta persequitur. Facile igitur

