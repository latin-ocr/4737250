-75-

credebatur epulari a't’ebus certis dea, cuius eratae nomine,
exaudiri sonores . . . Sallustium igitur negari nequit pere-
grinas descripsisse religiones. Originem quoque deae ini—
tiaque cultus amissa in excursus parte eum docuisse etsi
demonstrari non potest, tamen, ut fuit propensus ad quarum-
vis rerum initia interponenda, veri haud videtur esse
dissimile.

Copiosa quae in libro quinto occurrit expositio restat,
qua absoluta omnes historiarum excursus erunt pertractati.
ludaeorum enim originem terram res gestas, postquam Titum
ad eos perdomandos profectum esse narravit, explicat
(V 2-10) sic veniam praefatus: Sed quoniam famosae urbis
supremum diem habituri sumus, congruens videtur primordia
eius aperire. Similibus quidem causis allatis Sallustius
gentium terrarumque descriptiones historiis subiecit, veluti
de Heracleae Ponticae oppugnatione narraturus Ponti situm
subiunxit. Verum hoc nullius est momenti nisi ipsa de-
scriptio Sallustianis illis digressionibus ratione congruit.
Quod quo iure affirmetur ut videamus, Africae descriptionem
integram servatam iuvat adhibere. Atque videmus Tacitum
primum heroicorum temporum memoria repetita quod de
ludaeorum nomine. et origine compertum habet proferre
(c. 2—3; cf. Sall. lug. c. 18), deinde de moribus et institutis
ludaeorum (c. 4—5; cf. Sall. c. 18), de terrae finibus tem-
pestate frugibus exponere (c. 6—7; cf. Sall. c. 17, 4-6).
Quam diligenter in terra describenda Sallustii vestigia Tacitus
presserit ex eo elucet, quod vel singula possunt comparari;
conferas Sall. c. 17, 5: ager frugum fertiliS . .. caelo terra-
que penuria aquarum. genus hominum salubri corpore, velox,
patiens laborum . et T ac. c. 6, 3: corpora hominum
salubria et ferentia laborum . . . rari imbres, uber solum.
Denique Tacitus exorsus a Pompeio, qui primus ludaeos
domuit, res a Romanis in ludaea usque ad Titi aetatem
gestas comprehendit, ita ut c. ll ad propositum revertatur.

Quo in excursu componendo quorum auctorum libros
Tacitus adierit diligentissime et saepissime viri docti in-
quisiverunt, ita quidem ut alios eius locos aliis scriptoribus

