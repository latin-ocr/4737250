Vita.

Natus sum Guilelmus Theissen die 3. mensis Mart.
anni MDCCCLXXXV in vico Oldenburgiensi, cui nornen
est Bakum, patre Guilelmo, matre Gesina e gente Diekmann,
quae mihi septemdecim annos nato praematura morte erepta
est. Fidei addictus sum catholicae. Primis linguae latinae
elementis imbutus a Josepho Ruholl, vicario vici patrii re-
verendissimo, postquam tres annos ludos reales frequentavi,
suadente et adiuvante Josepho Diekmann, avunculo docto,
in gymnasium Vechtense transii. Unde testimonio instructus
maturitatis vere anni MCMV Monasterium me contuli, ut
theologiae operam darem, sed consilio mutato vere insequenti
apud philosophorum ordinem nomen professus per ter senos
menses lectiones et exercitationes adii vv. ill: Cauer, Geyser,

Jostes, Kroll, Radermacher, Schwering, Sonnenbu rg, Streitberg.
Autumno a. MCMVIl Berolinum transmigravi, ubi per sex
semestria scholiis interfui philosophicis et paedagogicis vv.
dd: Dessoir‚ Erdmann, Paulsen, Stumpf; philologieis et
historicis vv. ill: Diels, Herrmann, Helm, E. Meyer, Norden,
E. Schmidt, W. Schulze, Vahlen, de Wilamowitz-Moellendorft,
Wentzel. Proseminarii philologici 1, cui tum praefuerunt
primum de Wilamowitz-Moellendorlf, postea Helm, per ter
senos menses sodalis fui ordinarius. Quibus omnibus viris
doctissimis, qui de studiis meis optime meriti sunt, in primis
Eduardo Norden, qui benigne consilio mihi praesto fuit,
memori animo gratias habeo maximas.

Examen rigorosum sustinui die 23. mensis Nov. anni
MCMXl.

