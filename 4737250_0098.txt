-90-

quaestura (x122). Adnumerare licet locum ad principis
potestatem spectantem. Postquam enim urbis pomerium
tune a Claudio auctum esse narravit, a quibus principibus
Romanis quoque modo haec urbis finium proferendorum
potestas usurpata sit docet (Xll 23). Accedunt tres qui
simili modo instituti sunt loci. Quorum primo (lV 65)
Caelius mons tunc deustus et Augustus appellatus a quibus
rebus quae nomina prioribus temporibus ceperit adnotat;
altero (Vl 28) quae de Phoenicis avis forma origine morte
comperta habet expromit; tertio (XI 14), postquam Claudium
literaturae paulatim auctae excusatione usum tres novas
literarum formas addidisse rettulit, literaturam nascentem et
crescentem ostendit. ’

Quae omnibus his locis a Tacito praebentur unde
profecta sint tam accurate in commentatione supra comme-
morata docet F. Leo, ut ego hac re denuo tractanda iure
supersedeam. Id quaeritur, quibusnam rebus commotus has
digressiones eruditionis cuiusdam notam prae se ferentes
subiecerit. Sane non mirum est Tacitum, quas res tam diu
in re publica versatus penitus noverat, eas in deliciis ha-
buisse de iisque docendi occasioni eum non defuisse. Qua
de re commodissime dicit G. Boissier¹): „Parmi ces di-
gressions, les plus nombreuses se rapportent a la constitution
romaine, aux changements qu’elle a subis, aux magistratures
anciennes et nouvelles, a la distribution des legions dans
l’empire, etc.; on comprend que des subiets de ce genre
aient occupe un J'eune homme qui se destinait a la vie
publique.“ Neque tamen, quamvis recte ea dicantur, novum
morem Tacitum induxisse, sed, quemadmodum ad illos qui
sunt de rebus divinis excursus Sallustii historias aliquantum
valuisse collegimus, ita hac quoque in re ad priorum scrip-
torum exemplum aliquo modo eum sese conformasse ratio
postulat ut statuamus. Atque facile aliquis suspicetur
Sallustium in historiis Tacito imitationis facultatem prae-
buisse, cum profert illud fragmentum, ex quo Sallustium
lege Aemilia commemorata leges frumentarias antea latas

¹) Tacite, Paris. a. 1903 pag. ll.

 

 

