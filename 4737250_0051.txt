-43—

Sed duae sane in libris Livianis insunt descriptiones
consummatae et absolutae, quae quomodo explicandae sint
videamus. Atque altera quidem occurrit IX 16, 12—19, ubi
de Papirii Cursoris, quem triumphum adeptum esse rettulit,
et viribus corporis ingeniique facultatibus et magna bellandi
virtute plura praebentur quam ad intellegendum tantum
honorem ei tributum flagitantur. Prima quidem parte nisi
ea, quibus triumpho eum dignum fuisse apparet 1), non ex-
hibentur, sed quae procedente excursu, cui vel duo facta
inseruntur ad severitatem eius imperiique vim illustrandam
idonea, proferuntur, ea minime illuc spectant. Quem ducem
quare adeo Livius laudaverit, id in extrema descriptione
cognoscitur, ubi affirmavisse nonnullos Alexandro Magno,
si bellum Europae intulisset, Papirium non cessurum fuisse
adnotat. Quibus verbis deflectere Livium manifestum est
ad comparationem insequentem, ad quam levissimorum
Graecorum eum incitaverant iniqua iudicia, quibus Romani
non Alexandro modo sed etiam Parthis erant postpositi.
A pravis his iudiciis Romanos tuendi facultatem iam diu
quaesitam hic, ubi virum illius aetatis, qua nulla vittatam
feracior fu1't, praestantissimum nobis proponit, sibi oblatam
existimat. ld enim in primis enititur et contendit, ut illius
temporis Romanos duces Alexandro pares fuisse demonstret
eoque cum maxime iudicia illa refellat. Quod ut efficiat,
cum de omnibus ducibus c. 18, 8 inductis accurate ex-
ponere longum sit, de unius huius Papirii inter ceteros ex-
cellentis bellandi virtute uberius disserit atque hoc modo
excursus subsequentis tamquam fundamentum ponit.

Ipsius autem comparationis priusquam initium sumit,
prorsus hic, quibus in rebus exponendis se obstrinxit legi-
bus, earum se oblivisci sibi conscius ut rationem probet
enititur; deinde quaerit, quinam eventus Romanis rebus, si
cum Alexandro soret bellatum, futurus fuerit, cui quaestioni
statim ita respondit, ut et militum copias et imperatorum

 

¹) Concinunt verba a quibus excursus initium sumitur haec: Et
suit vir haud dubie dignus omni bellica laude.

