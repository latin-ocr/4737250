Neque quid de rebus narratis existimandum sit ut aperiat,
ubi magni eius interest, alia ratione utitur. Memineris velim
loci eius, ubi de Augusti mortui natura ingenio moribus ita
sententiam suam profert, ut quid in sepultura alii ad eum
vituperandum, alii ad eum laudandum attulerint exhibeat.
Simillimo modo IV 20—21, ut de quinquenali ludicro
a Nerone instituto quid ipse sentiat expromat, maiorum ludis
comparatis alios illud excusantes et defendentes, alios im-
probantes et accusantes inducit. ¹)

Iamvero quatenus iis quae in ipsa rerum expositione
occurrunt digressionibus id, quod de annalibus statuimus,
comprobetur videamus. Praeteritorum quidem temporum,
ubi ad res illustrandas necessarium est, aliquotiens Tacitus
rationem ducit. Porro quemadmodum in historiis Vitellium
(Ill 68) ita in hoc opere (ΧΙΙΙ 3, 9) Neronem, qui in Claudii
funere laudationem habet a Seneca compositam, cum prae-
cedentibus imperatoribus comparat iterum populi sermones
simulans: Adnotabant seniores, quibus otiosum est¹ vetera et
praesentia contendere, primum exiis, qui rerum potiti essent,
Neronem allenae facundiae egnisse. Nam . .. Quae deinde
de J. Caesaris, Tiberii, Gai, Claudii dicendi facultate leguntur,
ea non populum facit disputantem sed ipse suis verbis
profert. Hunc excursum non minus quam illum, qui in
historiis occurrit, ex scriptoris arte narrandi natum esse vix
est quod moneam.

Terrarum gentiumque descriptiones interposuit nullas,
utpote alienas et ab annalibus Romanis et a Sallustii Catilina.
At disputationem quandam inseruit, qua profectus ab iis,
quae modo rettulit, de rebus ad ipsum argumentum nihil
pertinentibus disserit, dico Vl 22, ubi Trasylli vaticinio
commemorato utrum necessitate an forte res mortales
regantur quaerit, ita ut iis videatur assentiri, qui primo
cuizrsque ortu ventura destinari arbitrentur. Quam digressionem
cui neque in historiis neque in annalibus, si ab iis, quae
de principum inclinatione brevissime adnotantur IV 20, dis-

¹) conf. pag. 83 adn. 1.

