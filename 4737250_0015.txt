De Sallustii, Livii, Taciti digressionibus,

Scriptores antiquos et Graecos et Latinos qui paulo
intentius perlegit non raro haeret, cum narrandi cursum in—
sertis quibusdam rebus vel leviter cum argumento proprio
conexis vel plane ab ipso instituto alienis videt esse inter-
ruptum. Quam consuetudinem apud singulos scriptores haud
congruere, immo alium in ea re cum alio longe discrepare
cum qui vel minus diligenter eos comparat facile animadvertat,
quibusnam ex rebus varii eius moris causa repetenda sit
quaeritur. Itaque cum nemodum quod sciam in universas
scriptoris alicuius digressiones quas dicunt accuratius in-
quisiverit, equidem, quippe qui de omnibus agere opusculi
angustiis ad tempus prohibear, nunc omissis ceteris cla—
rissimorum scriptorum Romanorum, Sallustii, Livii, Taciti
excursus disserendi ratione comprehendere animum induxi.
Atque ita quaestio videtur instituenda esse, ut ordine eos
tractantes quaeramus, cum quibus quisque locis quidve
spectans a proposito egrediatur, turn quatenus quisque in
digressionibus instituendis ab aliorum exemplo pendeat.
Neque tamen ut huic quaestioni satisfaciamus in Latinis modo
nobis esse versandum, verum etiam Graecos, quorum vestigia
inter eruditos constat non minus in narrandi ratione quam
in ipsis rebus narratis apud illos deprehendi, nobis respi-
ciendos esse vix est quod moneam.

1. De Sallustii digressionibus,

Ac primum quidem de digressionibus Sallustianis quid
existimandum sit ut exquiramus, non ab historiis quas dicunt
nobis proficiscendum erit, quamquam plurimos excursus per
eas dispersas fuisse reliquiae docent, sed ab illis qui de

