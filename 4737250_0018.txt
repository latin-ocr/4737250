—10-

Sallustii recte possint comparari, neque a Thucydide, neque
ab annalium scriptorum Romanorum aliquo, de quibus idem
ac de Thucydide non sine causa licet iudicare,¹) neque a
Catone vel Sisenna vel Coelio Antipatro, quos illo modo
in hominum moribus describendis versatos esse nullum exstat
indicium, hanc consuetudinem Sallustium ascivisse iure
statuemus.

Quod si probatur, eui iam eam tribuemus? ld ut ex-
quiramus, pauca sunt praemittenda. Discessit enim primus
ab illa quae annalium scriptorum propria fuit ratione Xeno-
phon in eo libro, qui inscribitur Κύρου ἀνάβασις, posterisque
temporibus omnes fere scriptores Graeci ut Theopompus,
Timaeus, Phylarchus, alii res gestas narrare non contenti in
eorum virorum, per quos res maxime erant gestae, moribus
aut laudandis aut vituperandis soliti sunt versari. Quorum
licentiam vehementer oppugnans Polybius, quemcumque
virum insignem induxit, in eius res per spatium aliquod
temporis gestas inquisivit, ex iisque quid de viro ipso ex—
istimandum esset efficere et docere studuit 2). Huius autem
scriptoris historias notum est continuasse Posidonium Apa-
mensem, qui longe alia ratione adhibita insignium virorum
descriptiones consummatas et ut ita dixerim absolutas rebus
narratis praeposuit. Atque cum idem Sallustium facere
solitum esse supra viderimus, haud inepte aliquis suspicetur
Posidonium, quippe cuius libros Romae tritos fuisse constet,
vestigia eum pressisse ²³).

Quam sententiam ut confirmemus, describendi rationem
a Posidonio adhibitam accuratius inspiciamus. Neque enim
huius scriptoris historiae, etsi quinquaginta duorum librorum
quos videtur composuisse ne ullus quidem ad nostram

 

¹) J. Bruns, Personlichkeit in der Geschichtsschreibung der Alten,
Berol., a¹ 1898, pag. 63.

²) Quod accuratius docuit F. Leo, l. l. pag. 87, 108, 243.

²³) conf. F. Leo, qui l. l. pag. 251 idem designat scribens haec:
„Man konnte wohl nur an Posidonius denken; die psychologische
Vertiefung, wie sie in der Betrachtung der Charaktere bei Sallust hervor-

tritt, liegt in derselben Richtungslinie“.

