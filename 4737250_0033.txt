mores cultumque eorum exponeret, Carolus Miillenhoffl)
cum ex ipsius Posidonii historiarum reliquiis tum ex iis,
quae apud Plutarchum, Strabonem, Diodorum de eadem
gente proferuntur, peracute collegit. Verum cum nonnullae
quae in ea re versantur Posidonii historiarum partes Diodori
beneficio nobis servatae sint (Ι. V 24-40), quam rationem
ille adhibuerit, accuratius licet ostendere. lam vero ut illas
consideremus, de Gallis ita disseritur, ut heroicae aetatis
memoria altius repetita primum Galatiae et Galatarum nomen
ab Herculis filio ducatur (V 24), deinde de variis qui Galliam
incolunt gentibus et numero incolarum, porro de terrae situ
et caelo, de fluminibus et ventis, de inopia frugum et auri
fertilitate exponatur (c. 25—27), denique ipsorum Gallorum
habitus et vestitus, victus et cultus, ingenia et facultates,
instituta et sacra, epulandi consuetudo et usus pugnandi
describantur (c. 27—32, 5). Paulo strictius quidem, sed
simili modo iis, quae sequuntur, Celtiberi (c. 33—38) Ligures
(39), Tyrrheni (40) tractantur. Quibus descriptionibus notatu
dignum est quod magnam rerum mirabilium vim sive ex
incolarum vita sive ex rerum natura arcessitarum includit,
veluti (V 26) ingentem vim ventorum Galliam perflantium
ostendit sic praefatus: ’ίόιον δέ τι καὶ παράδοξον συμβαίνει
κατὰ τὴν πλείστην τῆς Γαλατίας, περὶ οὗ . . . Aliae reS Similes
eodem modo proferunter V 27, 4; 31, 3; 33, 4; 34, 6. Accedit
mirabilis cuiusdam facinoris narratio, quam cum Posidonius
Ligurum descriptioni inclusisset (Diod. V 39, 2), Diodorus ²)
ex rerum contextu exemptam adiungere maluit 1V 20, 2.
Hoc enim loco feminam Ligurem in agrocolendo puerum
peperisse partoque abscondito in opere perseverasse Dio-
dorus commemorat verbis praemissis his: ἲὸιόν τι καὶ παρά-
δοξον καθ’ ἡμᾶς ³) συνέβη περὶ μίαν γυναῖκα γενέσθαι.

Id igitur maxime in Posidonio observandum est eoque

 

¹) l. l. 11, pag. 162-189.

²) conf. C. Miillenhoif, l. l. ll, pag. 318, 319.

3) Patet verba esse haec non Diodori sed Posidonii, quippe qui
illud facinus ab hospite Massiliensi se comperisse profiteatur (conf.
fr. 53) ; quod maximi esse momenti infra videbis.

