expositioni, intercedere vides necessitudinem cum eo po-
tissimum excursu, quem in Iugurtha subiecit Sallustius.
Neque tamen, cum Sallustius eiusdem generis excursus
simili quodam modo videatur instituisse, hunc ipsum locum
Tacitum imitari voluisse necesse est opinemur, immo
similiorem in historiis exstitisse expositionem mihi quidem
probabile fit ex prooemii verbis his (fr. 12): Postquam
remoto metu Punico simultates exercere vacuum fuit, pluri-
mae turbae, seditiones et ad postremum bella civilia orta
sunt. Cum quibus conferas Tac. hist. 1138‚2: Sed ubi
subacto orbe et aemulis urbibus regibusve excisis securas
opes concupiscere vacuum fuit, prima inter patres plebesque
· certamina exarsere.

Duo qui sunt de rebus divinis loci se offerunt. Altero
(113) paulo brevius de Veneris Paphiae, cuius templum
Titus adiit, origine forma cultu monet. Altero (lV 83—84)
Serapidis dei, cuius templum tunc Vespasianum ingressum
esse rettulit, effigiem iussu regis ex Ponto in Aegyptum
docet traductam, pauca de ipso deo commemorat. Quo in
excursu quam operam posuerit, id inde apparet, quod cum
scriptores Romani de huius dei initiis nihil commemoravissent
(cfz origo dei nondum nostris auctoribus celebrata), Ma-
nethonis, Aegyptiorum antistitis, librum adire non gravatus
est. Neque id mirum, cum ex quindecim viris Taciturn
fuisse constet, quibus non solum sacrorum a libris Sibyllinis
permissorum sed omnium quae a populis externis ascitae
erant religionum videtur fuisse cura1). Cuius officii partes
ut posset implere, in omnes cultus peregrinos animum eum
intendisse eosque ad se pertinere putavisse intellegitur.
Neque id unum digrediendi causam dedisse, sed maximi
ad utrumque locum momenti fuisse Sallustii historias, id ex
ultimis fragmenti Aurelianensis quod vocant verbis mihi videor
efficere, in quo postquam Servilium narratum est montem
occupasse Matri magnae sacrum leguntur haec ²): Et in eo

 

¹) Marqu. Rom. Staatsverw. lll, pag. 396.
2) Maurenbrecher 1. l. ll, 87 D.

