-55-

enim a Romulo Herculi factorum originem docet eo, quod
tabulam de Euandro et Hercule vulgatam inserit (17, 4—15);
porro postquam pestilentiae sedandae causa clavum figere
constitutum esse rettulit, (Vll 3, 5—8) quid spectantes iam
prius Romani hac caerimonia usi sint excursu ad res narratas
nihil pertinente ostendit. Ex eodem animo Liviano ii denique
excursus nati sunt, quibus rerum quae suo tempore ex-
creverunt, parva initia quam accuratissime et suae aetatis
rationem ducens describit. Cuius quidem rei inveniuntur duo
exempla: Originem enim ostendit luxuriae (XXXIX 6, 7-9)
a Manlii exercitu in urbem invectae, quam sua aetate
corroboratam esse verbis monet his: Vix tamen illa, quae
tum conspiciebantur, semina erant futurae luxuriae. Simili
modo clarissimam illam libri septimi expositionem concludit,
qua (c. 2, 4-13) ludos scaenicos nascentes et crescentes
persequitur: Inter aliarum parva principia rerum ludorum
quoque prima origo ponenda visa est, ut appareret, quam
ab sano inttio res in hanc vix opulentis regnis tolerabilem
insaniam venerit. Annumerare licet ll 14,1-4‚ ubi moris
cuiusdam Porsenae bona vendendi, qui illo de quo agitur
tempore ortus usque ad Livii aetatem manserat, ignota
origine aliquid certius afferre conatur.

Quibus de locis idem quod de brevibus illis quas supra
commemoravi adnotationibus existimandum est: quippe
propriae fuerunt annalium scriptorum Romanorum, quos de
rebus ad antiquitatem spectantibus exponere solitos esse
inter omnes constat. Quorum ut vix quemquam studio
docendi abstinuisse veri simile est, ita Cassium Heminam1)
de institutis populi Romani, ut de nundinis (fr. 14) et de
intercalationibus (18), L. Pisonem 2) de more lectisterniorum
(25), Cn. Gellium 3) de initiis literaturae egisse reliquiae
docent. Quin etiam nonnullos eiusmodi excursus una cum
narratione alteri scriptori ab altero traditos esse iterum

 

1) Peter, hist. Rom. rel. pag. 99, 101.
²) Peter, l. l. pag. 129, 137.
³) Peter, 1. 1. pag. 165.

