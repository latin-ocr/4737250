-52-

leges Livium neglexisse quamquam negari non potest, tamen
annalium scriptores eadem licentia aliquotiens usos esse
veri simile est. Quin etiam sicut Livius rex Macedonum
quanto cum suo damno occasionem praetermiserit ostendit,
ita Thucydides (Vlll 96, 4—5) Lacedaemonii in rebus ge-
rendis nimis tardi, si Euboea capta in Piraeum navibus
nudatum proiecti essent, quantam utilitatem ex hac re per-
cepturi fuerint quin doceat facere non potest.

3. Quas ipsi historiae argumento inseruerit
expositiones.

lam mihi dicendum erit de iis quae ipsi rerum narra-
tioni interpositae sunt expositionibus, quae quatenus nudae
annalium scriptorum rationi conveniant videamus. Licet
autem exspectare et explicationes altius repetitas et terrarum
gentiumque descriptiones et disputationes rem militarem
spectantes a Livio omissas esse 1). Atque explicationes
quidem altius repetitae a prima operis decade, si discesseris
ab ea, qua de prioribus Gallorum incursionibus aliquid
certius affert, prorsus sunt alienae. Ne in ea quidem
historiarum parte, ubi Polybium adhibuit, eius auctoritate ut
a ratione solita discedat adducitur. Nam quae Polybium²j
secutus de Zacyntho insula et de Gallograecis exhibet, haec
non sine gravi causa addidit. De Zacyntho enim (XXXVI 31,
10—32, 2) ea in primis monet, ex quibus quo iure Romani
insulam ab Achaeis reposcant pateat; et de Gallograecorum,
qui Brenno duce in Asiam transierunt, origine docet et
opibus eo scilicet usus consilio, ut quam grave bellum
immineat Romanis contra novum hunc et terribilem hostem
profectis ostendat (xxxvlll 16). Sed una sane occurrit
digressio, quae cum ad res narratas nihil omnino pertineat,

¹) Confer Gell. V 18, 8 (Sempronius Asellio): Inter eos, inquit,
qui annales relitzquere voluissent, et eoS, qui res gestas a Romanis
perscribere conati essent, omnium rerum boc Interfuit: Annales libri
tantummodo quod sactum quoque anno gestum sit, ea demonstrabant,
id est quasi qui Marium scribunt, quam Graeci ἐφημερίδα vocant.

²) Η. Nissen, l. l. pag. 72 et 104.

