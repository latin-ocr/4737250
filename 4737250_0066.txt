*58—

occurrunt digressiones. Quae quomodo explicandae sint ut
cognoscamus, non singulas eiusdem generis digressiones
per Taciti opera debemus persequi, sed cum in alio opere
componendo alio non solum dicendi sed etiam narrandi et
exponendi 'genere sit usus, servato quo conscripti videntur
esse ordine singulos libros perscrutati quid cuiusque de
digressionibus existimandum sit exquirere praestat.

1. De duabus qui in Agricola occurrunt ex-
cursibus.

Atque primum quidem illum qui de vita et moribus
lulii Agricolae inscribitur libellum consideremus. Quo in
componendo Tacitum non modo quod in Catilina et Iugurtha
Sallustius adhibuit dicendi genus respexisse1), sed etiam
quamvis in diverso argumento usum esse simili quo
Sallustium in Iugurtha disserendi et enarrandi ratione2), ita
ut duas huius libri digressiones et imitando effingeret et
eodem modo subiceret, nuper monuit Fridericus Leoss). Et
continentur inter se arto similitudinis vinculo quae Sallustius
exhibet de Africa et quae de Britannia leguntur apud Tacitum.
Sicut enim Sallustius (c. 17) ad bellum Africanum transiturus
de situ huius terrae et gentibus exponit, ita Tacitus ¹(c. 9),
priusquam res ab Agricola in Britannia gestas refert, huius
insulae situm populosque sibi describendos esse existimat.
Initium autem sumit, postquam digrediendi rationem probare
studuit seque ab aliis nondum comperta prolaturum esse
monuit, a forma situ finibus insulae explicandis (c. lO);
conferas velim Sallustium, qui paucis verbis praemissis haud
focile compertum se narraturum esse praefatus Africae situm
fines formam ut brevius ita simillime ostendIt (c. 17, 3—5).
Deinde Tacitus sic incipiens: ceterum Brttanniam qui mor-
tales iniu'o coluerim Britannorum originem docet (c. ll)
et nonnullis de ipsa terra insertis exorsus a lulio Caesare

 

¹) L. wolfflin in Phil. vol. XXVI (a. 1867) pag. 122.
2) L. Urlichs, de Taciti vita et honoribus, wirceburgi, a. 1879, pag. 2.
8) l. l. pag. 232 adn. l. ⁴

