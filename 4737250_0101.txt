—93—

auctoris exemplo Tacitum eas instituisse sive similes iam
apud eos qui aetatem eius praecedebant annalium scriptores
exstitisse putamus.

Haec fere habui quae de Taciti digressionibus dicerem;
ut autem eorum, quae exposui, summam strictim complectar,
in eo qui Agricola inscribitur libro componendo Tacitum
vidimus belli Iugurthini Sallustiani, quippe euius duas
digressiones inter cohaerentes tamquam transtulerit, rationem
duxisse. lis qui in terris gentibusque describendis versantur
excursibus conferre debemus Germaniam, nisi quod historiis
eam non praemissam videmus sed insertam. Quo in libro
componendo rationem et artem, quam primus Posidonius
adhibuit, diligentissime servavit. Ad historiarum digressiones
instituendas plurimum valuisse constat Sallustii historias.
Quo factum est, ut Tacitus de virorum insignium origine
natura moribus doceret, virorum mortuorum vitam et mores,
respiceret, duorum locorum interitum paucis persequeretur, ut
explicaret ritus peregrinos, Iudaeam describeret et qui eam
habitant, dominandi cupiditatem in re publica Romana
nascentem et crescentem ostenderet. Historias secuti sunt
annales, in quibus Sallustii historiis neglectis ad Alexan-—
drinae aetatis rerum scriptorum, in primis autem eorum qui
eum praecedebant annalium scriptorum auctoritatem se
applicuit. Haec causa habenda est, cur quid de Tiberio
et Germanico existimandum sit ipsa narratione docuerit,
virorum mortuorum vitam persequendi consuetudinem muta-
verit, in rebus narrandis excursus nisi annalium scripto-
rum rationi convenientes non subiecerit‚ denique cur rituum
explicationibus et terrarum descriptionibus omissis complures
qui ad ius publicum pertinent excursus inseruerit. Verum
ita auctoritati eorum paruit, ut, quas in Sallustii Catilina
invenit digressiones, eas idoneo loco imitando exprimeret.

