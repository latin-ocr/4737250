-18-

quae Sallustii animo et in Catilina et in Iugurtha observata
est, ubi simillimum in modum quibus discordiis res publica
Romana dilacerata sit enarrat.“ Prima sane specie haec
maxime placent. Nam ut omittamus l. 111 c. 84 falso Thucy-
didis nomini adscriptum, quae a Sallustio Cat. c. 38, 3-4
leguntur si cum iis componimus, quae proferuntur a Thucy—
dide c. 82, 8, similitudinem quandam locorum deprehendi
in aperto est. Neque vero, ut concedatur sententias non-
nullas Sallustium esse mutuatum, formam ipsius digressionis
et rationem Thucydidi eum debere quisquam recte inde
colliget, cum plane diversum sit apud utrumque genus nar-
randi. Excursu quidem Thucydides, qui de temporum in-
dole et de statu rei publicae et aliis de rebus similibus
orationibus insertis docere solet‚¹)de certaminibus civilibus per
omne bellum Graeciam vexantibus explicat, in quibus tamen ita
versatur, ut tempus illud tamquam praecurrens nata haec ex
Corcyraeorum saevitia et brevi corroborata et per universam
Graeciam diffusa ostendat: usque eo non describit, id quod
Sallustium tacere in confesso est. 2) At Posidonium inspiciamus,
num forte hic quoque possit adhiberi. Atque hunc scriptorem,
quem in hominum natura et ingenio describendis versatum
esse vidimus, de temporum quoque indole et rerum con-
dicione disserendi usum esse occasione quid facilius coni-
ciemus'? Valent aliquid ad hanc coniecturam stabiliendam
historiae Diodori, qui eiusmodi digressionem a Posidonio
depromptam subicit XXXIV 2, 25-26. Hic enim incipiens
ita: οὐδέποτε στάσις ἐγένετο τηλικαύτη δούλων ἡλίκη συνέστη
ἐν τῇ Σικελίᾳ . . . quantae tuerint miseriae ex bello servili
natae, quibusque ex rebus causa earum repetenda sit ostendit.
Apparet artiorem huic quam digressioni Thucydideae ne-

1) Ed. Meyer, Forsch. ll, pag. 379.

²) Confer J. Bruns, Lit. Portrat, pag. 33: „ln seinem Werke . . .
war kein Platz fiir eine Zustandschilderung . . . Die beriihmten Kapitel lll
82-83 machen davon keine Ausnahme. Sie fassen die allmiihliche
sittliche Zersetzung, welche sich in dem beschriebenen Zeitraum ab-

spielt‚ kurz zusammen. Sie bedeuten kein ruhendes Scin, sondern ein
Werden.“

 

