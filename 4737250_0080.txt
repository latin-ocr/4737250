-72—

belli Germanici componit, nihil agit nisi ut res narratas
magis perspicuas reddat. Et adnotationem illam, qua (ΙΙ 37)
scriptores quosdam refutat, qui Othonis milites contenderant
ab armis civilibus cogitasse recedere, non dubito quin magis
subiecerit, ut expositioni subsequenti locum et materiam
daret, quam ut nimis a fide haec esse aliena demonstraret.
Sed de hoc loco infra plura mihi erunt dicenda (pag. 73).

Sallustium Posidonii vestigiis insistentem ut virorum
ita locorum quorundam insignium vitae exitum prosecutum
esse ex simili Trogi Pompei consuetudine collegimus
(supra pag. 17). Idem facit Tacitus lll 34, ubi Cremona,
oppidum clarissimum a Romanis tunc deletum, a quibus
conditum et quali fortuna usum sit exponit, et ill 72, 9,
ubi Capitolium a Romanis ipsis incensum quomodo ortum
et ornatum et postea refectum sit docet. ln aperto est ex-
positiones has quibus clarorum locorum finem Tacitus
prosequitur illis, quibus -virorum mortuorum vitam respicit,
ex altera parte convenire; quin etiarn arto necessitudinis
vinculo utriusque generis elogia inter se cohaerere, id vel
inde elucet, quod ab iisdem fere verbis eorum initium
capere voluit. Conferas velim 111 34: Hic exitus Cremonae
anno ducentesimo octogesimo sexto a primordio sui . . .
et 1 49, 7: Hunc exitum habuit Servius Galba, tribus et
septuaginta annis quinque principes emensus . . . et Ill 75:
Hic exitus viri haud sane spernendi ¹). — Porro conferas
lll 72, 9; Stetit dum pro patria bellavimus Voverat . . .
et Ι 48, 5: Titus Vinius qulnquaginta septem annos variis
moribus egit. Pater illi . . . Quae cum ita sint, postquam
illius generis elogia ad Sallustii auctoritatem revocavimus,
locorum clarorum interitum paucis persequendi consuetu-
dinem ab eodem Sallustio ascivisse Tacitum eo iure
statuemus, quo Livius non dubitamus quin et virorum
mortuorum vitam et regni Macedonici deleti historiam
eorundem annalium scriptorum more subiecerit.

lam quod de eis qui ad describendi et narrandi rationem

 

 

1) cf. F. Leo, l. l. pag. 236.

