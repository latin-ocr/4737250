-59-

primo Britanniam ingresso res in hac insula usque ad Agri-
colae adventum gestas comprehendit (c. 13—-17); iterum
conferas Sallustium, qui initio sumpto ab his verbis: Sea'
qai mortales initio Africam habuerint . . . variarum Africae
gentium historiam ita subicit, ut c. 19 perinde ac Tacitus
ad· res interruptas deflectat. lnterponit Tacitus, ut iam di-
cere institueram, (c. 12) brevem de terrae incolis frugibus
tempestate expositionem, qualem Sallustium praeposuisse
(c. 17, 5—6) supra (pag. 30) vidimus.

Probatur id et confirmatur altera digressione, quae
occurrit Agr. 28. Posidonianum describendi modum respi-
cientem non de Atrica modo Sallustium exposuisse sed
etiam egregiam atque mirabile facinus a Philaenis fratribus
in hac terra confectum narravisse supra demonstravi (pag. 25
et 31). Invicem Sallustii auctoritati parens Tacitus embolium
quoddam, quo cohortis Usiporum magnam atque memorabile
facinus comperimus, sibi subiciendum existimat. Ad ipsam
narrationem adeo nihil pertinet illud facinus, ut quamdiu ad
Sallustii exemplum id revocandam esse non constabat, maxi-
mam moveret offensionem, utpote quod sine ulla probabili
causa videretur esse insertum1). Verum inter narrationem
Taciteam ad digressionem Sallustianam id maxime interest,
quod haec seiungi nequit ab iis, quae de Africa in eodem
libro praebentur; cum Britanniae autem descriptione nullo
vinculo cohaerent ea, quae apud Tacitum de militum facinore
habentur. Neque enim ex uno imitandi studio embolii
causam repetendam esse vel ex verbis elucet a quibus
initium sumitur his (c. 32): eadem aestate cohors Usi-
porum quippe quae illius scribendi generis, quod paulo
post historiis et annalibus componendis adhibuit, memoriam

 

¹) Consulto Tacitum de Usipis rettulisse inde apparere recte
Gudemann (ed. Tacitus Berol. a. 1902, praet. pag. 7) monet, quod
Calgacus c. 32 ad eos revertitur; graviter vero errat, quod ex eodem
loco id scriptorem egisse efficit, ut bellandi artem Agricolae illustraret.
Britanniae autem descriptionis causam repetit ex Menandri praecepto,
quo (lX 223) eiusmodi ἐκφράσεις in laudatione requiri contendit: sci-
licet, ut Agricolae laudationem Tacitum scripsisse probet. Sallustium
prorsus omittit. '

