—40-

tactis sed ita docet, ut afferendo quid alii de his hominibus
exhibuerint, quid ipsi dixerint, quid fecerint, nobis de iis
iudicare relinquat; eo modo de Camillis, Scipionibus quid
existimandum sit ex ipsa narratione cognoscimus. Quod
luculentissime demonstravit J. Bruns1), qui idem rationem
illam a Thucydide institutam annalium scriptores Romanos
veteres servavisse etsi non evicit tamen non sine veritatis
specie coniecit.

At praebentur apud Livium complures quibus de viri
alicuius insignis virtutibus aut vitiis copiosius agitur loci.
Quos si accurate inspexeris, cum morum descriptionibus
absolutis, quibus prima quidem specie non videntur esse
dissimiles, nullo pacto posse comparari intelleges. Singulas
enim virtutes vel singulas facultates Livius praedicat et eas
quidem, quibus quae modo narravit illustret et perspicua
reddat: usque eo de universis virorum moribus et ingeniis
non disserit. Comparare licet Thucydidem, qui IV 81, 2 de
Brasidae iustitia commemorat, videlicet ut causam afferat,
cur Chalcidenses hunc quern mitterent maxime dignum
duxerint. Verum ut ipse de hac re tibi persuadeas, singulos
Livii locos breviter recensebo:

De Valerii quidem explicat comitate et humanitate
(Vll 33, 1-4), ex qua militum alacritatis pugnandique studii
causam repetit. De C. Terentii Varronis (XX1125, 18)2)
origine et vita docet, ut perspiciamus, quomodo hic unus
animum potuerit inducere, ut talem legem suaderet. De
Hieronymo, Siciliae rege (XXIV 5, l — 5), ea eduntur, a quibus
exitium eius profectum est. Porro quae de Antiochi Epi-
phanis moribus (XL 20) comperimus, ea simili consilio
Livium addidisse etsi, quia ille liber non integer ad nostram
aetatem permansit, demonstrari nequit, tamen licet conicere.
Idem de iis, quae de Hannibale leguntur, statuendum est;
nam XX14, 3—10 de istis virtutibus et vitiis Livius monet,

¹) Quae ab hoc viro docto in libro: Persdnl. in der Geschichts-
schreibung der Alten, Berol. a. 1898, de describendi ratione Liviana
disputata sunt, ea comprehendisse satis habebo.

2) Quem locum omisit J. Bruns, l. l.

 

