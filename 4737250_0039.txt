-31-

(18,12) et domibus (18, 8) comperta habet eodem loco
perstringat et ita, quoad in gentibus deinceps tractandis
potest fieri, ad illum se applicet. Quae denique de locorum
gentiumque tunc Africam incolentium ordine (19, 3—6) et
de Romanorum, de Iugurthae, de Bocchi imperio (19, 7-8),
leguntur, iis iam argumentum spectantibus ad res propositas
deflectit.

Nec desideratur apud Sallustium fabulosae cuiusdam
quae ex incolarum vita arcessita est rei narratio, quales
Posidonium aliquotiens interposuisse diximus sic fere prae-
fatum: ἰ’ὄιόν τι καὶ παράδοξον συνέβη γενέσθαι. Nam egregium
atque mirabile facinus Sallustius narrat (lug. 79) Philaenorum
fratrum, qui ad patriae fines augendos vitam profuderant,
quod quo consilio addiderit saepe viri docti quaesiverunt.
Equidem, postquam in gentibus Africae describendis ad
Posidonii exemplum Sallustium se conformavisse vidimus,
quin haec quoque narratio ex eiusdem scriptoris imitandi
studio profecta sit non dubito. Primo quidem aspectu
parum id fieri probabile concedo: quippe inseruit Posidonius
eiusmodi embolia gentium descriptionibus, Sallustianus autem
excursus ab Africae descriptione prorsus videtur separatus
et seiunctus; sed tamen hanc si accuratius inspexeris,
cohaerere cum ea aliquo pacto illa, quae de fratrum facinore
leguntur, intelleges. Aras Philaenis fratribus consecratas
iam commemorat c. 19, 3, ubi Africae locorum ordinem
affert: de ipso autem facinore illo loco exponere mavult,
quo Leptitanos attingit. Postquam enim Leptim oppidum,
de quo c. 19,1 mentionem inchoavit, a Sidoniis conditum
situmque inter Syrtes cultu legibusque Sidonicis uti docuit,
pergens ita: Sed quoniam in eas regiones per Leptitanorum
negotia venimus, non Indignum videtur . . . memorare . . .
de Philaenis, quibus in eius gentis finibus arae erant
consecratae, accuratius disserendi occasione utitur. A Posi-
donio igitur, qui in historiis terrarum gentiumque descriptiones
suo iure uno contextu absolvere solitus est, hac una re
Sallustius differt, quod in Ingurtha utpote in peculiari
descriptione componenda excursum de Africa institutum, ne

