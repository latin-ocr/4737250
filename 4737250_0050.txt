-42-

Servium Tullium per quattuor et quadraginta annos bene
et moderate rem publicam regendo floruisse comperimus;
M. Furium Camillum, ante exilium, in exilio, post exilium
patriae subsidium, reversum patriam restituisse et viginti
quinque annos praecipuo habitum honore vixisse legimus
VII 1, 8; Q. Fabium Maximum, qui duos et sexaginta annos
auguratu fuerit praeditus, proeliorum victoriarumque numero
cum patre et avo sit aequandus, cunctando rem publicam
restituisse profert XXX 26, 7—9; Ρ. Scipionem, cuius diversa
vitae spatia inter se comparat, praecipuam bello Punico
confecto gloriam tulisse praedicat XXXVIII 53,9—1 l. Maximi
autem ad consuetudinem hanc Livianam explicandam mo-
menti ea sunt, quae de Attalo rege mortuo XXXIII 21, l
leguntur. Sequitur enim hoc loco Polybium (XVIII 41), qui
de eodem viro mortuo exponit. Sed hic ingenii morumque
eius imaginem effingere studet, ille, quas res in primis
notatu dignas Attalus perfecit, iis commemoratis regii nominis
magnitudini semper animum eum aequavisse satis habet
praedicare: adeo quid de rege ipso iudicandum sit non
docet. Annumerandum est his Ciceronis illud elogium, quod
ex libris Livianis Seneca deprompsit (suas 6, 22). Cuius
oratoris postquam vitia et virtutes, fortunam prosperam et
res adversas perpendit, propter opera immortalia magnum
et memorabilem eum LiVIus nominat.

Omnium igitur Livii elogiorum id proprium esse vides,
ut certa quaedam tempora, qui maioris fuerunt momenti,
afferantur quaeque in iis gestae sint res summae praedi-
centur. Quare nec laudationes nec morum descriptiones,
immo vero consummationes totius vitae quas Seneca
suas. 6, 21 vocat ea existimanda esse intellegitur. Nam
cum virorum res gestas in primis memoratu dignas breviter
comprehendit, nihil Livius agit nisi ut vita eorum nunc⁴
peracta quanti aestimanda sit doceat. Quod dubitari nequit
quin faciat annalium scriptorum more, cuius prima depre-
hendimus vestigia apud Thucydidem, qui postquam Cleonem
et Brasidam mortuos rettulit (V 16), vita eorum quantum
valuerit paucis adnotat.

