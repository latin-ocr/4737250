-39-

Uberblicke, mit ihm die Vorliebe fiir ethnographische und
geographische Exkurse, mit ihm die psychologischen Ana-
lysen und eindringenden Charakterschilderungen.“ Verum
non auctoritatem solum Posidonii et exemplum in excursi-
bus inserendis Sallustium secutum esse sed etiam in rebus
narrandis nonnulla ex libris eius deprompsisse constat.
Luculentissime enim demonstravit E. Wendling¹) verba
Caesaris quae in Catilina habentur inde a. c. 51, 37 usque
ad c. 51, 39 Posidonio deberi. Quodsi deinde quae collegit
ita complexus: „Die Vergleichung lehrt, dass Sallust —.direkt
oder indirekt — von Poseidonius abhangig ist . . .“ Varrone
medio intercedente ex Graeco fonte illa fluxisse pro certo
ponit, iam iis, quae de excursibus Sallustianis disputavimus,
nixi ex ipsius Posidonii libris ea derivata esse recte sta-
tuemus, praesertim cum Sallustium, quem Caesaris partibus
favisse constet, Varroniano quodam opere usum esse parum
sit probabile.

11. De Livii digressionibus.

Iam progrediamur ad Titi Livi qui supersunt libros,
quos qui diligenter perscrutatur varii generis digressiones
haud ita quidem amplas eoque minus ut in tot libris con-
spicuas sed tamen frequentes deprehendit. Quibus in in—
serendis et instituendis quarn Livius servaverit normam
quatenusque aliorum scriptorum exemplum respexerit nunc
inquiramus. Qua in quaestione ita versabimur, ut primum
qui ad hominum mores describendi, deinde qui ad res
narrandi rationem pertinent excursus consideremus, denique
eos, quibus ipsi narrationi interpositis res a proposito alienae

tractantur.

l. Qua ratione in moribus designandis Livius
sit usus.

Ac primum quidem de virorum natura indole, corporis
. ingeniique facultatibus Livius non excursibus ab argumento

¹) in Hermae vol. XXVlll (a. 1893) pag. 345.

 

