—30-

explicare conati sunt ad eam optime quadrant, id quod
accurate alio loco exponere meum erit. Denique, quo res
videtur confici, Posidonium se sequi Diodorus nonnumquam
aperit eo, quod verba quibus Posidonius sui temporis
rationem ducere adamaverat haec: καθ’ ἡμᾶς in suas historias
transferre non dubitavit velut V 25, l: ὧν ἐστιν ἓν (ἔθνος)
πρὸς (Ρωμαίους ἕχον συγγένειαν παλαιὰν καὶ φιλίαν τὴν μέχρι
τῶν καθ’ ἡμᾶς χρόνων διαμένουσαν ¹) . . . et l. IV e. 20, ubi
de feminae Liguris facinore ut sua aetate facto inepte dicit:
καθ) ἡμᾶς συνέβη γενέσθαι. Hanc autem consuetudinem in
insulis quoque describendis servavit: V 15,6: μέχρι τῶν
καθ’ ἡμᾶς χρόνωνς 20, 2: μέχρι τῆς καθ’ ἡμᾶς ἡλικίας ²).

Iam vero, postquam *Posidonium de insulis (c. 7—22)
et de Gallia (c. 24—40) narrantem persecuti sumus, ad
Sallustium vertamus, qui cum de terrae situ et frugibus,
de incolarum origine et moribus exponat, suspicari licet
illum ad eius descriptiones formandas valuisse. Quod quo
iure affirmetur, ex describendi ratione Sallustiana accuratius
inspecta et cum illa collata apparebit. Sicut enim Posidonius
de Galliae, ita Sallustius in Iugurtha de Africae finibus situ,
copia frugum aquae penuria, incolis validis laborisque
patientibus breviter docet (17,3—7)‚ deinde aeque atque
ille ad Herculis tempora regressus res in Africa usque ad
suam aetatem gestas comprehendit (17, 7—19‚ 2), qua in re
ea utitur ratione, ut quae cuiusque de gentis cum nomine
et origine (18‚4; 7; 10; 19, 1 Phoenices oppidorum condi-
tores inducuntur), tum moribus et legibus (18,1—2)‚ cultu

1) conf. Wilam. Griechisches Lesebuch, Erlauterungen ll,
pag. 144,15: Diodor iibertragt alles Poseidonianische gedankenlos auf
seine Zeit. 16. Die Haduer hatten sich schliesslich doch gegen casar
emport, und ihre Freundschaft mit Rom hatte keine Bedeutung mehr,
als Diodor schrieb.

2) Idem quod dicendi genere potissimum inspecto de Diodori
l. V c. 7—22 collegimus, Alfredum Klotz in libro, quern dissertatione
iam ad finem perducta edidit (Caesarstudien, Lipsiae a. 1910 pag. 134),
de l. V c. 21 et 22 idcirco video statuisse, quod et V 21, 1 et V 32, 1

gentibus e regione Hercyniae silvae habitantibus nomen esse Galatis
narratur.

