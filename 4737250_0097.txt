litas et pro modestia ac pa· iustitia res publica crevit, . . .
dore ambitio et vis incedebat, saevire fortuna ac miscere
provenere dominationes . . . omnia coepit . . .

Deinde Sallustius luxuriam et ambitionem crescentem,
Tacitus leges percrebescentes ostendit et persequitur, ita ut
digressione perfecta uterque ad rem revertatur.

Quae de universarum legum origine hic leguntur, ea
tamquam exordium et fundamenta sunt brevium duorum
excursuum, quibus de singulis legibus agitur. Quorum altero
(1 72) leges maiestatis, quas a Tiberio tunc redditas populus
aegre tert, a veteribus quidem constitutas sed tamen remisse
administratas, postea ab Augusto intentas, a Tiberio non
minus severe exercitas esse comperimus. Altero (Vl 16),
postquam legem funebrem a Caesare dictatore datam tum
prorsus neglectam esse rettulit, nonnullas leges severas,
quibus antiquis temporibus fenus, vetus urbis malum, cohi-
bitum et postremo omnino erat vetitum mitium posterioris
temporis legum ratione non ducta commemorat.

Arta his qui in legibus versantur excursibus necessitudo
intercedit cum nonnullis aliis, qui sunt de magistratibus.
Quorum quae exordium et tamquam caput habenda sit ex-
positio in ipsis quidem annalibus non se offert, sed pro-
oemium huius operis vicem eius praestare docuit F. Leo 1).
Huius enim prooemii parte prima quibus variis rei publicae
formis ab urbe condita usque ad Augusti imperium Romani
usi sint brevissime refert 2) atque ita excursuum illorum
fundamentum ponit, quibus, quemcumque magistratum mu-
tatum rettulit, eius originem repetit. Commemorat autem
Tacitus de origine progressuque praefecturae urbis (Vl ll),
de aerarii cura (Xlll 29), de procuratorum iure (Xll 60), de

 

¹) Gott. Nachr. (a. 1896) pag. 191.

2) Notatu dignum videtur, quod Tacitus, ut historiarum prooe—
mium ex Sallustii historiarum prooemio imitatione expressit, ita anna-
lium primis verbis: Urbem Romam a principio reges habuere . . . aperte
respicit illius quae in Catilina prooemio subsequitur digressionis verba
haec: Urbem Romam, sicuti ego accepi, condidere atque habuere
initio Troiani . . . (cf. woltflin, in Philol. vol XXVI [a. 1867] pag. 124).

