-8-

coniuratione Catilinae et de bello Iugurthino inscribuntur
libellis, utpote qui integri ad nostram aetatem pervenerint,
ita quidem ut singulis eorum excursibus tractatis historiarum
eiusdem generis digressionum quantum fieri poterit rationem
ducamus.

l. De morum descriptionibus.

Initium fiat disputationis ab iis, quibus Sallustius paucorum
hominum, per quos res narratae maxime geruntur, ubi eos
induxit, originem cultum, naturam indolem, vitia virtutes ut
brevi ita luculento modo describit. Quis enim est quin
recordetur praeclari iliius loci, quo Sallustius (Cat. 5) incipiens
ita: L. Catilina, nobili genere natus, fm‘t magna vi et animi
et corporis sed ingemo malo pravoque . . ., priusquam
coniurationis narrandae initium sumit, scelesti eius viri eximias
corporis ingeniique facultates et depravatum animum et
mores tam egregie adumbrat, ut imaginem eius ad verum'
fere expressam nobis proponat. Neque huie descriptioni
cedit ea, qua Semproniae (c. 25) splendidam effingit imaginem,
quam feminam, cum ad res propositas nihil ipsa pertineat,
odio commotus videtur induxisse, quippe quae ut mater D.
Bruti ei fuerit invisa. 1)

In altero libello, qui est de bello Iugurthino, Iugurtham
quidem eo modo Sallustius non inducit, verum cum in Mario
(c. 63, 3) tum in Sulla (c. 95, 2) eundern egregium mores
designandi artificem se praebet. Annumerare licet his ex-
cursibus locum non ita dissimilem (Cat. c. 53, 6), quo non
de uno agitur, sed duo viri inter ceteros excellentes, Cato
et Caesar, eum in modum describuntur, ut utriusque natura
ingenium studia ut plane disparia ita aeque egregia parique
laude digna inter se componantur eoque clarius illustrentur.

Neque aliam in historiis2) eum adhibuisse rationem sed
praeter alios Sertorii (187), Pompei (1116—19), Praeciae
(ΙΙΙ 18), Spartaci (ΙΙΙ 90), Palicani (IV 43) imagines effinxisse
ex reliquiis cognoscitur. Accedit Metelli Sertoriique compa-

l) conf. Eduardum Schwartz in Hermae vol. XXXll (a. 1897) pag. 570.
2) Sallustii hist. rel. ed. B. Maurenbrecher, Lipsiae, a. 1891.

