aetatem permansit, prorsus in tenebris iacent. Maximi enim
ad eas restituendas momenti exstant quaedam Diodori Siculi
librorum reliquiae, quibus si diligenter et caute utemur, non
solum quae nonnulli Posidonii libri continuerint, sed etiam
quam rebus narrandis et exponendis is adhibuerit normam
cognoscendi nobis dabitur facultas. Diodorus enirn, sicut
in aliis historiarum libris alios scriptores ad verbum fere
exscripsit, ita quae praebet I. IV c. 20 et l. V inde a. c. 24—40‚
ea e Posidonio deprompsit 1). Porro quae leguntur l. XXXII,
c. 26 usque acl finem I. XXXVIII eidem scriptori deberi, id
Wilms 2), C. F. Arnoldss), Buso1t⁴) tam dilucide demon-
straverunt, ut ego hanc quaestionem retractare iure super-
sedeam. Illorum igitur virorum quaestiones, quae quod
sciam omnibus probantur, secuti, quae istis libris a Diodoro
exhibentur, re vera iis amissarum Posidonii historiarum partem
non exiguam nobis redditam esse recte statuemus 5). Haec
maximi sunt momenti, neque tamen minoris nonnulli quos
ex libris Posidonianis varii scriptores, in primis Plutarchus,
Athenaeus, Strabo, Seneca nobis servaverunt loci, quos si
Diodori fragmentis apte coniungemus, rationem Posidonii
historiis adhibitam eo melius intellegemus.

Ac primum quidem si Diodori 6) illas historiarum
reliquias perscrutamur, I. XXXIII c. l, 2 morum descriptio
quaedam se offert, quarn si leges, Sallustii de Catilina ex-
ponentis memoria statim tibi atteretur. Nam sicut hunc de

 

1) Quod docuit Carolus Miillenhoft‚ Deutsche Altertumskunde,
pag. {JJBL’JSequdie Quellen fiir die Geschichte des ersten Sklavenkrieges,
Hamb. a. 1885.

³) in annalium suppl. XIII (a. 1884) pag. 107.

4) in ann. vol. CXXXXI (a. 1890) pag. 321, 405.

5) Nam quae ad orientem spectantia in his libris inveniuntur, in
iis floridum Posidonianum dicendi genus tam manifesto deprehenditur,
ut ex eodem fonte ea derivata esse quamvis non certissimis argumentis
demonstratum sit, tamen qui curn ipsis Posidonii reliquiis ea compara-
verit sibi persuadeat.

6) Utor editione a Dindorf curata, a Vogel recognita, Lips.

a. 1868—88.

