in primis differt cum a Timaeo, qui in fabulis narrandis et
explicandis versatur ¹), tum a Polybio ²), qui terram descri-
bere incolasque breviter attingere satis habet, quod primum
de origine gentium quantum fieri potest docet, deinde de
terrae situ finibus, frugibus caelo, denique de ipsorum in-
colarum cultu moribus institutis accurate exponit. '

Verum sentio, quid possis dicere: rationem non dis-
parem iis adhibitam esse, quae de insulis prope Siciliam
et in mari Tyrrheno sitis et de Britannia a Diodoro (V c.
7—22) prolata ad Timaeum revocanda esse Carolus Mtillen-
loff probante Ioanne Geffken et confirmante conclusit.
Quod quo iure dicas ut videamus, quae de Corsica insula
(V 13—14) praebentur a Diodoro cum iis comparemus, quae
idem Diodorus secutus Posidonium de Gallia Galliaeque
gentibus (V 24—40) exponit. Atque primum quidem de
Calari et Nicaea oppidis a Phocaeensibus et Tyrrhenis
conditis commemorat, deinde de ipsius insulae magnitudine
et frugibus (confer simillima V 26, 2; 34, 2; 39, 2; 40, 5),
denique de incolarum numero (conf. V 25, 2), lingua (conf.
31, 1), abstinentia (conf. 34, 3) docet. Neque deest mira-
bilis cuiusdam rei ex incolarum vita arcessitae narratio,
quam iia incipit (14, 2): παραδοξότατον δ’ἐστὶ τὸ παρ’ αὐτοῖς
γινόμενον κατὰ τὰς τῶν τέκνων γενέσεις . . . Agit igitur Dio-
dorus de ea re, de qua Posidonium simili modo narravisse
constat (conf. lV 20; V 32, 7).

Porro inspiciamus quae de Britannia leguntur (V 2l—-22).
De huius insulae neque a Baccho neque ab Hercule aditae
(conf. V 24, 2) et usque ad Caesaris tempora incognitae situ
forma finibus, de aere frigido (conf. V 25, 2; 40, 5), de
metallo (V 27; 35——38) ex agro saxoso (V 39, 2) effosso et
a mercatoribus deportato (V 35, 5) nonnulla exhibet, plura
de incolarum origine et numero (V 25, 2), de antiqua vivendi

 

1) Conf. ea, qu'ae ex Timaei historiis sumpta proferuntur de Sicilia

insula a Diod. V 1—6.
²) Quamquam ut in aliis rebus ita in terris describendis magis ·

ad hunc Posidonius se applicuit quam ad quemquam alium, quod bic
docere longum erit.

