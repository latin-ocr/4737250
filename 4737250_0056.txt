enim XXII 31,8 non dictatorem, id quod omnium prope
annales tradiderant et ipse haud incertus narravit (8, 6), sed
pro dictatore adversus Hannibalem bellum gessisse monet
et probat. Etiam magis autem miramur, si, quamquam
errorem cognovit sibique adnotandum esse existimavit,
tamen, quae ita correxit, iis nullo pacto utitur 1) sed iterum
de Fabio ut dictatore narrat (XXll 34). Potest ambigi, utrum
hanc quoque adnotationem apud annalium scriptores invenerit
an Augusti tempore viri iuris consulti titulo illo offenderint
Liviusque errorem adnotaverit ²).

Similiter Livius agit lV 20, 5—11‚ ubi postquam victo-
riam a Cornelio Cosso anno 317 reportatam esse narravit,
se comperisse> commemorat Augustum in thorace linteo
scriptum legisse Cossum consulem, id est anno 327, vicisse.
Cuius variae memoriae quae causa sit postquam trustra
detegere studuit, ad Augusti sententiam videtur accedere.
Nec tamen hac notitia, quam ut insereret neseio an studium
erga Augustum eum impulerit, efficitur, ut ad propositum
reversus ullo modo quae collegit respiciat (c. 3'1—34),
immo vero, quasi nullam eiusmodi quaestionem movisset,
res insequentes narrat.

Accedit magna et clarissima quae in libro XXXVlll.
occurrit expositio. ln quo postquam auctore usus Valerio
Antiate de celebri Scipionis causa protulit, c. 55, 8 narrandi
cursum interrumpit, ut argenti et auri summas a se ipso
relatas in dubium vocet et in errore eas versari coniciat:
scilicet maiores Antias tradidit summas, quam ut silentio
eas praetereat. Neque tamen id satis habet, sed, quod in
narrationis tine tacere solet, multa de Scipionis vita et
morte ab aliis scriptoribus commemorata hic ita subicit, ut
quaecumque ut non satis convenientia curn illis, quae Antias

l) Conferas illum excursum, qui est de Gallis (V 33, 4—35, 3),
quo quae effecit non impediunt, quin ipse secum dissentiens paulo
post (37, 2) Gallos invisitatum atque inauditum hostem appellet. (Lach-
mannus. l. l. l, pag. 23.)

²) cont. Enc. Real. Vl. col. 1818.

