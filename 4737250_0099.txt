..91-

digressione persecutum esse Maurenbrecher1) collegit. Verum
ut hoc ipsum concedatur, semel vel bis legis alicuius ori-
ginem eum ostendisse, nullo tamen modo probabile est
Sallustio adeo res ad ius publicum pertinentes fuisse curae,
ut imitandi facultatem praebere posset, praeterquam quod
non tam in annalibus quam in historiis ad Sallustii historias
Tacitum se applicuisse ceteri excursus docent. Immo vero
ut ad complures alios annalium locos ita ad has quoque
digressiones instituendas non falso opinabimur magni fuisse
momenti morem et consuetudinem eorum in primis annalium
scriptorum, qui Taciti tempora praecedebant. Quorum
scriptorum vix unum eruditione quadam abstinuisse inter
viros doctos constat. Verum utrum usitatam annalium scrip-
torum consuetudinem sibi asciverit, an, id quod potius cre-
diderim, certum aliquem scriptorem, veluti Fenestellam
respexerit, qui Augusti aetate Cassii Heminae vestigiis in-
sistens excursu ab argumento tacto de ludis circensibus, de
provocatione, de quaestura, de aliis rebus ad ius publicum
spectantibus disseruit'2‘, ab eoque una cum rebus narratis
singulos excursus transtulerit, id certo diiudicari nequit.

5. Conclusio.

Priusquam autem hanc dissertationem absolvam, pauca
dicam de formulis illis, a quibus Tacitus aliquotiens digre-
diendi sumit initium. Quae formulae quomodo sint expli-
candae cognosces, si quae Sallustius similibus locis prae-
misit verba comparaveris haec: Tac. hist. IV 5: Res poscere
videtur, quoniam ilerum in mentionem incidimus viri saepius
memorandi, ut .” . . paucis repetem,- Sall. lug. 95, 2: Sed
quoniam nos tanti viri res admonuit, idoneum visum est de
natura cultuque eius paucis dicere. — Tac. hist. V 2: Sed
quoniam famosae urbis supremum diem tradituri sumus,
congruens videtur primordia eius aperire; Sall. lug. 79: Sed
quoniam In has regiones per Leptitanorum negotia venimus,

1
ἐ ἰ. Ιῐὲοιεξῖιζ C{12e Fenestella, diss. Bonn. a. 1849.

 

