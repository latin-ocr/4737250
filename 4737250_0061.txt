-53-

a ratione Liviana prorsus aliena est. Postquam enim Masi-
nissam Romanis subvenisse protulit, qua varia fortuna is
rex in amittendo et recuperando regno paterno usus sit
copiose et accurate exponit (ΧΧΙΧ 29, 5—33, 10). Cuius
digressionis licentiam sibi excusandam esse Livius existimat
verbis praemissis his: Ceteram cam longe maximas omnium
aetatis suae regum faerit, plurimamque rem Romanam iuverit,
operae pretium videtur excedere paulam ad enarrandam . . .
Quippe maiore huius viri Romanis adeo dediti admiratione
et studio fuit imbutus, quam ut temporum eius varietates
silentio praeteriret, quas Romanos haud iniquo animo audi-
turos esse non ignoravit.

Terrarum gentiumque descriptiones, quales scriptores
Graecos et Sallustium in deliciis habuisse vidimus, iis qui
permanserunt libris neque a se compositas neque ex Polybii
historiis translatas Livius inseruit. De urbium quidem, ut
Carthaginis (XXVI 42, 7—9), Chalcidis (XXVlll 7, 6—9),
Crotonis (XXIV 3, 1-8)‚ situ pauca adduntur, complura de
Emporiis et qui eas incolunt (XXXIV 9); sed haec aut
brevius adnotata aut ad res narratas illustrandas idonea
sunt. Neque vero de omnibus qui perierunt libris idem
statuendum est, quippe quorum nonnulli gentium terrarumque
descriptionibus non caruerint. Librum enim XVI. originem
Carthaginiensium et primordia urbis eoram, librum Cllll.
situm Germaniae moresque, CIlI. sitam Galliarum continuisse
periochae docent. Praeterea de Britanniae situ Livium scrip-
sisse a Tacito comperimus Agr. 10, 3. Accurate igitur contra
morem et consuetudinem, nescio an motus eo quem fontem
adhibuit scriptore, de illis gentibus sibi docendum esse
existimaverat, quae in primis Romanorum oculos in se con-
verterant.

A disputationibus rem militarem spectantibus Livium
fere abstinuisse notum est. De suo sane, qua fuit rei mili-
taris imperitia, nullas eum interposuisse non est cur
miremur. Sed ne ea quidem, quae huiusmodi ab auctoribus
addita invenit, suscipere voluit nisi quae in primis memora-
bilia vel Romanos haud iniquo animo audituros esse putavit.

