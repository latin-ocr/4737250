-9-

ratio (Ι 116-118; Plut. Sert. c. 12), quam ita instituit, ut
alterius non singulas facultates sed morum descriptionem
absolutam cum altero componeret. ,

Iam vero quaestio oritur, a quo scriptore Sallustius hanc
asciscere potuerit consuetudinem; neque enim quisquam eum
ipsum ea primum usum esse asseverabit. Circumspiciamus
igitur, ad cuius scriptoris auctoritatem se applicuerit. Atque
non defuere, qui Thucydidem huius moris auctorem fuisse
cogitarent.¹) Qui quamvis Sallustio in omni oratione con-
formanda fuerit exemplo, tamen hac in re Thucydidem
imitationis facultatem ei praebuisse, si utriusque describendi
rationem accuratius comparaveris, non facile affirmabis.
Neque enirn Thucydides, quos viros induxit, eorum indolem
naturam mores excursu a proposito facto explicare solet,
immo vero privata eorum vita prorsus neglecta de iis tantum
vitiis virtutibus studiis docet, quae ad res propositas valent,
qua in re hac utitur ratione, ut quid viri dixerint, quo modo
egerint, quid alii de iis iudicaverint dum affert, nobis ipsis
existimandi praebeat facultatem2). Duo sane in opere
Thucydideo insunt loci, quibus in aperto est solitum morem
scriptorem non observare: dico l 138 et Vlll 68, ubi de
Themistocle et de· Antiphonte oratore excursu addito dicit.
Sed ista suas habent causas. Neque enim illum utiam
pridem mortuum, neque hunc ut in re publica non versatum
historiae argumento inserere potuit. Graviore autem pro—
pendet voluntatis inclinatione in Antiphontem, quam ut
prudentiam eius et dicendi facultatem plane praetereat,
Themistoclisque maiore tenetur admiratione, quarn ut egregii
huius viri vitae exitum adiungere et praedicare eius ingenii
vim omittat3). Itaque cum ne his quidem locis descriptiones

 

1) conf. E. Mollmann, Quatenus Sall. e. scriptorum Graeccrum
exemplo pendeat, progr. Regimont, a. 1878.
²) Quod luculentissime demonstravit J. Bruns in egregio libro:
Lite'rarisches Portrat, Berol., a. 1896, pag. 3—26.
, ³) 1². Leo, Griechisch-r6mische Biographie, Lipsiae, a. 1901, pag.
86, adn. 4; Ed. Meyer, Forsch. zur alten Geschichte 11, Halae, a. 1892.
pag. 371, adn. 1.

