-45-

eius et naturae vim praedicaret adductum esse vidimus, ita
Livium summo quo tempora antiqua et maiores complexus
est amore impulsum esse, ut Catonem, quamquam de virtu-
tibus eius ipsa narratione docendi facultas data erat, ex·
cursu a proposito facto laudaret atque eo modo prisci
vigoris probitatis prudentiae exemplum aequalibus suis ad
imitandum proponeret ¹).

2. Quam in rebus narrandis et exponendis
adhibueritnormam.

Sed ut ad eos excursus pergamus, qui in rebus narrandis
occurrunt, non aliam his atque hominibus describendis
Livium servavisse rationem licet exspectare. Ac primum
quidem, sicuti numquam de virorum natura et indole
quaestionem instituit, ita, quae quovis loco ab auctoribus
tradita delegit, ea haud incertus profert, neque umquam
qua res explicet quaestionem interponit. Verum haec non
recte tibi fortasse videantur affirmari, quia complures quibus
in res narratas inquiratur excursus inveniantur. Sane quidem
fit ut Livius, quae auctores tradiderunt, ubi ea nimis a fide
aliena aut inter scriptores quos sequitur discrepantia repperit,
facere non possit, quin paucis suam sententiam aperiat.
Neque tamen horum locorum quisquam eiusmodi est, ut cum
quaestionibus illis, quibus Polybius de rebus narrandis
quaestionem movet, videlicet eo consilio, ut quae effecerit,
iis nixus ad propositum revertatur, possit comparari. Immo
vero cum ad narrationem rerum nihil omnino valeant,

 

¹) Discessisse fortasse Livium tam longe a solita describendi
'consuetudine secutum eius scriptoris auctoritatem, quem huic historia-
rum parti fontem adhibuerit, suspicatus est J. Bruns, Personlichkeit‚
pag. 52, scribens haec: ,‚M6glich, dass die Bedeutung des Mannes den
Livius zu cinem Ausflug in ein fremdes Stilgebiet veranlasst hat. Ebenso
berechtigt aber ist . .. die Vermuthung, dass die Eigenart dieser
Charakteristiken auf der Benutzung einer in subjektivistischem Stile
gehaltenen Quelle beruht.“ Quae ratio quamvis alteri digressioni con-
veniat, tamen hic probari nequit; ex illo enim quem de Catonis vita
Nepos edidit libro excursum excerptum esse docuit F. Leo, l. l.
pag. 170.

 

l—————-‹-

