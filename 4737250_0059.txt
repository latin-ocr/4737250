-51-

locis, quin expromat, quid sentiat, sibi temperare non potest.
Ac primum quidemhuc pertinent quae habentur XXXl 38,
1-8. Sulpicium enim, consulem Romanum, cuius de fama
scriptores quidam detrahere voluerunt, Polybio auctore ¹)
adeo non segnem se praebuisse defendit, ut abstinuerit a
Philippi regis temeritate, cuius temeritatem quamvis non in-
fitietur at certe censet esse excusandam. Eundem Philippum,
quia consulis adventu nuntiato saltus occupatos deseruerit
atque Pydnam fugerit, nescio an iterum Polybium2) secutus
(XLlV 6, 3 sq.) reprehendit. Regem enim, cui omnes aditus
tenenti Romanos abscisis utrimque rupibus praesidiisque
hostium inclusos fame perdere facile fuisset, hunc sua de-
mentia consulis quae temeritas videri potuisset, . . . eam
non inconsultam audaciam fecisse ostendit. Quamquam
igitur Romani hic non aperte laudantur, illic non soli de-
fenduntur, tamen ad utrumque excursum ex Polybii historiis
depromendum non tam iustitia et aequitate quam studio
erga patriam ducesque Romanos adductum esse Livium
probabile est.

Luce autem clarius quantus fuerit in Livio patriae amor
cognoscitur XXI 19, 1—,5‚ ubi ad famam Romanorum et
existimationem adversus alios scriptores defendendam ab-
strahitur. Legatos enim Romanos, qui bellum Carthaginiensi-
bus indixerant, de iure foederum ideo non disceptavisse
contendit, quia alienum ducerent a dignitate Romana, non
quo Carthaginiensibus incusantibus respondere non possent.
Quod ut probet, quibuscumque Romani se defendere crimi-
naque Carthaginiensium diluere et refellere potuerunt, ea
affert. Quam rem quantae habuerit curae vel inde apparet,
quod non transtulisse similem excursum Polybianum, sed,
quae apud optimum quemque scriptorem ad Romanos de—
fendendos idonea invenit, iis videtur esse abusus3).

Quibus iudiciis inserendis illas quibus se obstrinxit

 

1) H. Nissen, Untersuchungen, a. 1863, pag. 73, 128.

²) ibd. pag. 259.

³) conf. Liv. ed. Weissenborn, a. 1881, lV l, pag. 46,adn. 19, l
4*

