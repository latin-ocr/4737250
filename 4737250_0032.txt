-24-

4. De terrarum gentiumque descriptionibus.

Progrediamur iam ad duas quae in Iugurtha occurrunt
digressiones inter se cohaerentes, quarum altera est de
Africae situ et gentibus, altera de fratrum duorum mirabili
quodam facinore. Quas quibus rebus commotus addiderit
si quaeris, cum nec haec nec illa artiore vinculo cum ipso
argumento coniuncta sit, utriusque causam ab imitandi ali-
cuius scriptoris studio profectam esse ponamus necesse est.
Verum cuiusnam auctoritati Sallustium paruisse putemus?
Eiusmodi enim expositiones a veterum scriptorum Grae-
corum historiis neque alienae fuerunt neque quidquam often—
sionis habuerunt apud eos, qui iure quodam ut ita dicam
illas inseruerunt. Nam ut paulo altius repetam, scriptores
lonii ¹), quippe qui ἱστορεῖν, id est omnia quae cognitioni se
offerebant investigare et indagare cuperent, non modo res
et suis et prioribus temporibus gestas sed situm quoque
terrarum et urbium, mores et instituta gentium, res et facta
notabilia ad se pertinere putaverunt. Quo inquirendi omnia
et proferendi studio, unde Hecataei et γενεαλογίαι et περίοδος
γῆς natae sunt, Herodotus, quae in itineribus suis sive vide-
rat sive audierat, ut ea narrationi de bellis Persarum insti-
tutae includeret impulsus est. Cuius vestigia Ephorum,
Theopompum, Timaeum notum est pressisse atque inser-
uisse narrationi rerum gestarum multarum gentium descrip-
tiones. ldem feeit tempore insequenti Polybius, qui, cuius-
cumque gentis res gestas narravit, quae de eius terra et
moribus comperta habebat addidit, qui etiam maiore usus
diligentia ne gentes quidem peregrinas adire recusavit.

Neque autem quemquam eorum, quos attuli, imitationis
facultatem praebuisse Sallustio vel inde potest intellegi, quod
hic cum in lngurtha tum in historiis origini potissimum in-
colarum explicandae operam dedit. ltaque iam ad Posido-
nium vertamus, qui Polybii historias continuavit. Ac pri—
mum quidem Posidonium in Cimbris describendis ea usum
esse norma, ut primum originem prioresque sedes, deinde

 

1) C. Miillenhotf, l. l. 1, pag. 351.

