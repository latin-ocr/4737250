—47-

in ltaliam descendisse et Etruscorum exercitus fudisse.
Quorum deinde opes lateque patens imperium describendi
occasionem arripit, nimirum ut explicet, quomodo fieri
potuerit, ut eo de quo agit tempore Romani Gallis succum-
berent (33, 7—11). Denique quae ipse accepit de Gallorum
incursionibus addit (c. 34). Eo igitur in primis expositionem
hanc ab adnotationibus illis differre in aperto est, quod
quae refutantur et corriguntur ad priora tempora pertinent.
Quod quo consilio Livium interposuisse putemus? Sane
quae vulgata opinione de Gallorum incursionibus falso cre-
debantur voluit reicere3 in primis autem id mihi egisse
videtur, ut mediae illi descriptioni ad Romanorum cladem
excusandam idoneae locum pararet.

Adnotationes autem illas non primus Livius adhibuit.
Annalium enim scriptores Romanos in fine narrationis alia
a fide nimis aliena reiecisse, alia inter scriptores discre-
pantia in dubio posuisse docent et Diodorus, qui in ea
historiarum parte, ubi annales Romanos exscribit, adnotatio-
nibus utitur, velut Vlll 14,1 Numam contendisse nonnullos
Pythagorae fuisse discipulum commemorat et XlV 116, 9
num matronis Romanis honos habitus sit in incerto relinquit,
et Dionysius Hal„ qui (1 59) Numam, id quod Livium fecisse
vidimus, a Pythagora eruditum esse negat: quo apparet
easdem saepe adnotationes una cum narratione annalium
scriptores tradidisse l). ’

ldem fere quod de locis adhuc allatis, qui quam non
ad res narratas valeant intellegitur, statuendum erit de paucis
aliis, amplioribus quidem et qui ad narrationem nonnihil
videantur pertinere.

Tria eius rei exempla se offerunt. Q. Fabium Maximum

 

¹) Conf. Ed. Schwartz, Enc. Real. V, col. 956, 24. „Livius, der die
Geschichte vornehmlich als Kiinstler behandelt, streut kurze Notizen
ein, ohne sie einzuarbeiten; er will gewissermassen ab und zu dem
Leser einen raschen, nur interessanten, nicht belehrenden Einblick in
das Gewoge der Uberlieferung geben . . . col. 957, l: Eins ist aber
unter allen Umstanden zu beachten: die Variantenangaben sind trala-
ticisch, . . ‚⁴⁴

